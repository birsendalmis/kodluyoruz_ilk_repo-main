<img src="images/ck.jpeg" alt="">
<h1>Etsiz Kolay Çiğ Köfte için Malzemeler</h1>
<h2>Acı sos malzemeleri:</h2>
<ul>
    <li>1 çay bardağı pul biber</li>
    <li>1 çay bardağı isot</li>
    <li>1 su bardağı zeytinyağı</li>
    <li>2 yemek kaşığı nar ekşisi</li>
</ul>
<h2>Köfte malzemeleri:</h2>
<ul>
    <li>Yarım demet maydanoz</li>
    <li>5-6 dal taze soğan</li>
    <li>4 yemek kaşığı domates salçası (200 gr)</li>
    <li>2 yemek kaşığı biber salçası (100 gr)</li>
    <li>1 kuru soğan (küçükse 2 tane)</li>
    <li>3-4 diş sarımsak</li>
    <li>1 tatlı kaşığı çiğ köftelik baharat</li>
    <li>2 tatlı kaşığı kuru nane</li>
    <li>Çay kaşığının ucuyla kimyon</li>
    <li>Yarım çay kaşığı karabiber</li>
    <li>6 çay bardağı ince köftelik bulgur</li>
    <li>Tuz</li>
</ul>
<h1>Nasıl Yapılır</h1>
<ul>
    <li>Önce isotu, pul biberi, zeytinyağını ve nar ekşisini bir kaseye alın. Üzerine yarım çay bardağı kadar soğuk su ekleyip karıştırın.</li>
    <li>Taze soğanın yeşil kısımlarını ve maydanozu çok ince doğrayıp hazırlayın.</li>
    <li>Kuru soğan ve sarımsağı çok ince doğrayın. Doğradığınız soğanı ve sarımsağı, salçaları, baharatları yoğurma kabına alın. Bir tarafına bulguru alın.</li>
    <li>Önce bulgur hariç bütün malzemeleri yoğurup homojen bir karışım hazırlayın. Sonra azar azar bulgurdan alıp yoğurmaya başlayın. Arada buzlu su ekleyerek bulgurlar yumuşayana kadar yoğurun. Bu arada su yerine domates rendesiyle de yoğurabilirsiniz, köftenin lezzetine lezzet katar. Kıvama gelen köfteye kenarda bekleyen acı sosu ekleyip birkaç dakika daha yoğurun.</li>
    <li>En son yeşillikleri ekleyin ve köftenin her tarafına gelmesi için karıştırın. </li>
    <li>Köfte dediğin her daim berekettir. Azı çok eder, artar eksilmez… Size zahmet bir tabak hazırlayıp komşunun hakkını da gönderin. Bir tabak köfteye sığan bütün selam, sevgi ve bereket sizlerin olsun…</li>
</ul>